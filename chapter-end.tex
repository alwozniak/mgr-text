\chapter{Podsumowanie}

W poprzednich rozdziałach pracy zostały przedstawione, kolejno: funkcjonalności Lucene, jej architektura oraz algorytm łączenia list postingowych, wraz z~propozycją jego optymalizacji.

Apache Lucene jest obecnie jedną z najczęściej używanych bibliotek wyszukiwania tekstowego. O jej popularności świadczy m.in. mnogość wykorzystujących ją projektów (dokumentacja \cite{poweredBy} wspomina o prawie 300 projektach i~stronach internetowych). Dzięki zastosowaniu architektury kodekowej, format indeksu jest całkowicie oddzielony od logiki indeksowania i~wyszukiwania. Pozwala to z powodzeniem zastosować Lucene w wielu projektach komercyjnych i~ badawczych.